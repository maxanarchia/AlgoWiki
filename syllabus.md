# Syllabus Esami di Massimo Fedrigo

Ho superato gli esami dei seguenti corsi quando ero iscritto a Ingegneria Elettronica presso l'Università degli Studi Udine:
- [Analisi Matematica I (12 CFU)](#analisi-matematica-i)
- [Analisi Matematica II (9 CFU)](#analisi-matematica-ii)
- [Algebra Lineare (6 CFU)](#algebra-lineare)
- [Fisica I (12 CFU)](#fisica-i)

Poi ho effettuato il passaggio a Informatica, sempre a Udine, dove mi sono laureato superando i seguenti esami:
- [Architettura degli Elaboratori e Laboratorio (12 CFU)](#architettura-degli-elaboratori-e-laboratorio)
- [Programmazione e Laboratorio (12 CFU)](#programmazione-e-laboratorio)
- [Algoritmi Strutture Dati e Laboratorio (12 CFU)](#algoritmi-strutture-dati-e-laboratorio)
- [Calcolo delle Probabilità e Statistica (6 CFU)](#calcolo-delle-probabilità-e-statistica)
- [Calcolo Scientifico (6 CFU)](#calcolo-scientifico)
- [Logica Matematica (6 CFU)](#logica-matematica)
- [Programmazione Orientata agli Oggetti (9 CFU)](#programmazione-orientata-agli-oggetti)
- [Sistemi Operativi e Laboratorio (12 CFU)](#sistemi-operativi-e-laboratorio)
- [Fondamenti dell'Informatica (9 CFU)](#fondamenti-dellinformatica)
- [Ingegneria del Software (6 CFU)](#ingegneria-del-software)
- [Interazione Uomo-Macchina (6 CFU)](#interazione-uomo-macchina)
- [Linguaggi di Programmazione (9 CFU)](#linguaggi-di-programmazione)
- [Reti di Calcolatori (9 CFU)](#reti-di-calcolatori)
- [Tirocinio (9 CFU): Svolto internamente in ambito Calcolo Scientifico](#tirocinio)
- [Prova finale (3 CFU): *Un algoritmo per il calcolo randomizzato della SVD*](#prova-finale)

A questo [link](https://algowiki.dev/thesis.pdf) può leggere la mia tesi.
  
---

## Analisi Matematica I

**SSD**: MAT/05\
**CFU**: 12  
**Lingua**: Italiano  
**Docente titolare**: Lorenzo Freddi\
**Ore**: 96

### Obiettivi
Perfezionare la capacità di uso delle
tecniche fondamentali dell'analisi
matematica in una variabile. Approfondire
la conoscenza dei fondamenti teorici
dell'analisi matematica. Fornire le nozioni e
le tecniche necessarie allo studio dei corsi
di fisica e di meccanica.
Lo/la studente/essa dovrà acquisire le
seguenti abilità e competenze:
- apprendimento e comprensione dei
concetti fondamentali dell'Analisi
Matematica;
- maturità̀ nel ragionamento,
consapevolezza e disinvoltura nel calcolo,
nella formulazione e nella risoluzione dei
problemi
- acquisizione di una struttura mentale
razionale e scientifica, critica e creativa,
che sia capace di modellizzare situazioni e
fenomeni col dovuto rigore;
- acquisizione del concetto di limite e di
continuità̀, uso corretto dei passaggi al
limite sulle funzioni di una variabile,
successioni e serie;
- capacità di fornire stime degli ordini di infinitesimo e di infinito con la formula di
Taylor, per i limiti, la convergenza delle
serie e degli integrali;
- saper affrontare correttamente i problemi
di ottimizzazione per le funzioni di una
variabile;
- capacità di descrivere e di rappresentare
graficamente le proprietà̀ qualitative delle
funzioni di una variabile;
- acquisizione del concetto di integrale,
delle sue proprietà̀ e apprendimento dei
metodi di calcolo;
- padronanza nelle tecniche risolutive delle
equazioni differenziali ordinarie.

### Argomenti
- Logica e teoria degli insiemi: proposizioni e predicati, connettivi logici e tabelle di verità, operazioni insiemistiche e analogia coi connettivi logici. Prodotto cartesiano, relazioni, funzioni e grafici (8 ore).
- I numeri reali: presentazione assiomatica delle operazioni, ordinamento, completezza e conseguenze. Estremi inferiore e superiore, valore assoluto e metrica, insiemi limitati, intervalli (8 ore).
- Insiemi numerici e calcolo combinatorio: i naturali, il principio d'induzione, fattoriale, coefficienti binomiali, formula di Newton, calcolo combinatorio. Insiemi infiniti, gli interi, i razionali, densità (8 ore).
- I numeri complessi: strutture algebrica e metrica, coniugato, modulo e argomento, forma cartesiana e polare, formula di De Moivre, radici, polinomi e funzioni di variabile complessa di uso comune (8 ore).
- Funzioni di una variabile: le funzioni elementari, estremi inferiore e superiore, massimi e minimi, funzioni limitate, monotone, pari, dispari, periodiche, iniettive, surgettive e bigettive, inversa, convesse, lipschitziane, hölderiane, grafici (8 ore).
- Successioni: Esempi, proprietà generali dei limiti, sottosuccessioni, proprietà algebriche e legate all'ordinamento, monotonia e confronto, successioni di Cauchy, Teorema di Bolzano-Weierstrass, punti limite, successioni negli spazi metrici,intorni, insiemi aperti e chiusi, completezza e compattezza (8 ore).
- Serie numeriche: esempi, calcolo della somma ove possibile, criteri di convergenza, convergenza assoluta, il criterio di Leibnitz e il criterio di Abel-Dirichlet, serie di potenze reali e complesse e il loro comportamento nel cerchio e sul bordo, il Lemma di Abel (8 ore).
- Limiti di funzioni di una variabile: definizioni, teoremi di passaggio al limite, teoremi di confronto, limiti notevoli, esistenza del limite per le funzioni monotone, uso delle successioni, asintoti, confronto di infiniti e infinitesimi, sviluppi locali e applicazioni (8 ore).
- Funzioni continue: proprietà, relazioni con la monotonia e la convessità, funzioni continue su un intervallo, teorema degli zeri e continuità dell'inversa, funzioni continue su un compatto, teorema di Weierstrass, uniforme continuità (8 ore).
- Calcolo differenziale: derivata e differenziale, applicazioni, regole, derivate successive, massimi e minimi relativi, funzioni derivabili su un intervallo, monotonia, convessità, formula di Taylor e applicazioni, serie di Taylor e funzioni analitiche reali e complesse, studio del grafico (8 ore).
- Calcolo integrale: l'integrale di Riemann, proprietà, classi di funzioni integrabili, la funzione integrale, il teorema fondamentale del calcolo, primitive, regole di integrazione, integrali impropri, funzioni assolutamente integrabili (8 ore).
- Equazioni differenziali ordinarie: esempi di (sistemi di) equazioni differenziali ordinarie per la modellizzazione di fenomeni naturali, dati iniziali e dati al contorno, metodi vari di risoluzione, equazioni e sistemi lineari (8 ore).

### Metodi Didattici
L’insegnamento prevede: lezioni frontali ed esercitazioni. Le esercitazioni consisteranno nella risoluzione di esercizi d'esame da parte dello studente, con l'aiuto del docente o di un suo collaboratore.

### Esame
L’esame consiste in uno scritto e un orale. Lo scritto prevede una parte di teoria e una parte di esercizi. Nella parte di teoria che consiste in 3 domande a risposta aperta (una definizione, un teorema ed un esempio) sarà vietato usare libri, appunti o formulari, che potranno invece essere utilizzati in quella di esercizi. In quest'ultima parte saranno proposti esercizi della stessa tipologia di quelli affrontati nelle esercitazioni.
L'orale consisterà nella discussione dell'elaborato scritto e in alcune ulteriori domande.

### Testi
Costituiscono fonti di studio per l’esame:
– Dispense del corso fornite dal docente
– Acerbi, Buttazzo: Primo corso di analisi matematica, Pitagora
– Buttazzo, Gambini, Santi: Esercizi di analisi matematica 1. Pitagora
– Marcellini, Sbordone: Analisi matematica uno. Liguori
– Marcellini, Sbordone: Esercitazioni di Matematica, Liguori

---

## Analisi Matematica II

**SSD**: MAT/05\
**CFU**: 9  
**Lingua**: Italiano  
**Docente titolare**: Lepellere Maria Antonietta\
**Ore**: 72

### Obiettivi
Lo/la studente/essa dovrà:
– Conoscere i fondamenti dell'analisi matematica II
– Saper applicare i principali teoremi dell'analisi
matematica II.
– Capacità relative alle discipline
– Conoscenza e comprensione: lo /la studente/essa
dovrà conoscere e comprendere i fondamenti
dell'analisi matematica.
– Capacità di applicare conoscenza e comprensione: lo
/la studente/essa dovrà essere in grado di applicare
i principali teoremi e strumenti di calcolo dell'analisi
matematica II.
– Capacità trasversali /soft skills:
– Autonomia di giudizio: lo /la studente/essa dovrà
dimostrare di possedere una buona autonomia di
giudizio.
– Abilità comunicative: lo /la studente/essa dovrà
dimostrare di possedere buone abilità comunicative.
– Capacità di apprendimento: lo /la studente/essa
dovrà dimostrare di possedere buone capacità di
apprendimento.

### Argomenti
- Successioni e serie di funzioni. Loro convergenza e teoremi di passaggio al limite sotto segno di integrale/ derivata.
- Cenni di topologia in spazi normati. Successioni e limiti. Continuità. Teorema di Weierstrass.
- Calcolo differenziale per funzioni reali di più variabili reali. Ottimizzazione libera e vincolata.
- Campi conservativi, irrotazionali. Costruzione di un potenziale.
- Integrazione multipla: formule risolutive e formula di cambiamento di variabili. Teorema di Gauss-Green, corollari e applicazioni.
- Serie di Fourier: Spazi di Hilbert. Convergenza puntuale e uniforme delle Serie di Fourier, Uguaglianza di Parseval e fenomeno di Gibbs. Derivazione e Integrazione di Serie di Fourier.
- Equazioni Differenziali e Sistemi di Equazioni Differenziali: equazioni differenziali ordinarie a variabili separabili, lineari del primo ordine, lineari a coefficienti costanti del secondo ordine. Sistemi di equazioni differenziali lineari a coefficienti costanti. Studio qualitativo dei sistemi di equazioni differenziali lineari e non lineari. Applicazioni alla fisica.
- Introduzione alle trasformate di Laplace.

### Metodi Didattici
L’insegnamento prevede: lezioni frontali ed esercitazioni; eventualmente la somministrazione di esercizi per casa che lo studente dovrà risolvere autonomamente.
Utilizzo di programmi di visualizzazione grafica, come ad esempio Graphing Calculator 3D.

### Esame
L’esame consiste in una prova scritta, atta a verificare la capacità di applicazione dei metodi e degli strumenti introdotti, e in una prova orale, prevalentemente di carattere teorico, con la finalità di accertare la conoscenza e la comprensione delle nozioni impartite durante il corso.

### Testi
- M. Bramanti, C. Pagani, S. Salsa, Analisi Matematica 2, Zanichelli
- Dispense del docente

---

## Algebra Lineare

**SSD**: MAT/03\
**CFU**: 6 
**Lingua**: Italiano  
**Docente titolare**: Freni Domenico\
**Ore**: 48

### Obiettivi
– Conoscenza e comprensione dei concetti base
dell’algebra lineare (sistemi di equazioni lineari,
spazi vettoriali, basi, coordinate, applicazioni lineari,
diagonalizzazione, prodotti scalari)
– Capacità di applicare le conoscenze apprese nel
corso alla risoluzione di problemi di tipo algebrico e
geometrico (rette e piani nello spazio)
– Acquisire autonomia nella modellizzazione dei
problemi e nella scelta della strategia migliore per la
risoluzione di quelli descrivibili mediante modelli
lineari.
– Acquisire abilità comunicative quali la padronanza
del linguaggio specifico della materia e l’uso corretto
delle regole logiche del ragionamento e delle
dimostrazioni
– Acquisizione di un metodo di studio che dia allo
studente la capacità di distinguere le nozioni
principali dalle secondarie e individui analogie e
differenze fra le varie parti del corso

### Argomenti
Insiemi, relazioni e funzioni, relazioni di equivalenza. Strutture algebriche: gruppi, anelli, campi. Spazi vettoriali, basi, dimensione, coordinate di un vettore. Applicazioni lineari, matrici, rango, determinante, sistemi lineari. Autovettori, autovalori e diagonalizzazione. Forme bilineari, prodotti scalari; operatori simmetrici. Applicazioni alla geometria: rette, piani, coniche.

### Metodi Didattici
Lezioni frontali

### Esame
Al fine di appurare le conoscenze e le capacità acquisite dagli studenti,
durante il corso vengono svolte delle prove intermedie che riguardano la risoluzione di esercizi.
La modalità dell'esame finale prevede scritto e orale. La prova scritta riguarda la risoluzione fino a cinque esercizi.
La prova orale è composta da una serie di domande aperte che riguardano l’intero programma.
Il voto finale è calcolato sulla base dei voti ricevuti nelle prove.

### Testi
- Enrico Schlesinger, Algebra lineare e geometria, Zanichelli.
- Luca Mauri - Enrico Schlesinger, Esercizi di algebra lineare e geometria.
- Edoardo Sernesi, Geometria 1, Bollati Boringhieri. Esercizi e appunti messi a disposizione dal docente.

---

## Fisica I

**SSD**: FIS/01\
**CFU**: 12
**Lingua**: Italiano  
**Docente titolare**: Cobal Marina\
**Ore**: 96

### Obiettivi
Il corso si propone di fornire i concetti, le grandezze e il
metodo di approccio fisico per la descrizione e
l’interpretazione dei fenomeni legati alla meccanica
classica, all’elettrostatica e a parte dell’elettrodinamica.
Obiettivo del corso è quello di stabilire la natura
quantitativa e predittiva dell’approccio fisico applicando
i concetti e le leggi esposte alla soluzione di semplici
problemi ed effettuando esperienze pratiche di
laboratorio.
Competenze acquisite
– Uso del metodo sperimentale per la definizione delle
principali grandezze fisiche.
– Capacità di discernere i due modelli tipici di
descrizione della natura, a scala
globale/fenomenologica e a scala
strutturale/microscopica.
– Capacità di distinguere le leggi fondamentali
(conservazione energia, gravità, ecc.) da quelle
statistiche (attrito, viscosità, ecc.)
– Capacità di applicare le leggi della fisica alla
risoluzione di semplici problemi pratici.
– Stima elementare degli errori di misura.

### Argomenti
Il programma della prima parte del corso è il seguente:
Misure ed unità di misura
Misura; quantità fondamentali; unità fondamentali; dimensioni e unità derivate; spazio, tempo e materia.
Cinematica del punto
Definizione delle variabili cinematiche: vettori posizione, spostamento, velocità e accelerazione. Componenti tangenziali e normale al moto di velocità e accelerazione. Primo e secondo integrale del moto. Velocità e accelerazione angolari. Moti relativi.
Dinamica del punto materiale
Quantità di moto e forza. Principi della dinamica; sistemi di riferimento inerziali e non inerziali. Impulso. Momento della quantità di moto e momento di una forza. Lavoro e potenza. Energia cinetica. Teorema dell’energia cinetica. Forze conservative, energia potenziale. Energia meccanica. Forze non conservative.
Dinamica dei sistemi di punti materiali e del corpo rigido
Teoria degli urti. Forze impulsive e non impulsive. Centro di massa, e sua dinamica. Sistema di riferimento del centro di massa. Quantità di moto e momento angolare totale di un sistema di punti materiali. Momento
delle forze applicate a un sistema di punti materiali. Teoremi di König. Lavoro delle forze esterne e interne. Definizione e proprietà di un corpo rigido. Equazioni del moto di un corpo rigido. Momento d’inerzia, teorema di Hyugens-Steiner.
Elementi di fluidostatica e fluidodinamica
Definizione di fluido. Dinamica dei fluidi in quiete. Pressione idrostatica e sue proprietà. Legge di Stevino e principio di Pascal. Spinta di Archimede. Dinamica dei fluidi ideali in moto stazionario. Definizione di tubo di flusso. Equazione di Bernoulli

La seconda parte del corso si propone di fornire i concetti, le grandezze e il metodo di approccio fisico per la descrizione e l’interpretazione dei fenomeni legati all’elettrostatica e a parte dell’elettrodinamica. Carica elettrica, legge di Coulomb, campo elettrostatico, legge di Gauss. Energia e potenziale elettrostatico. Capacità, condensatori, dielettrici. Corrente elettrica, resistenza, legge di Ohm, forza elettromotrice, circuiti elementari, principi di Kirchoff, circuit RC. Campo magnetico, forza di Lorentz, forze su correnti, campi magnetici generati da correnti, legge di Ampère. Induzione elettromagnetica, legge di Faraday-Lenz e sue applicazioni, proprietà magnetiche della materia.Induttanza, circuiti RL, energia magnetica, oscillazioni elettromagnetiche. Legge di Ampère-Maxwell, equazioni di Maxwell.

### Metodi Didattici
Lezioni frontali + esercitazioni (48+48 ore)Esperienze in laboratorio con presentazione di elaborati Attività didattica integrativa (6+12 ore)Seminari.

### Esame
Al fine di appurare le conoscenze e la comprensione acquisite dagli studenti, nonché nonché la capacità di applicare dette conoscenze,
viene effettuata una prova scritta consistente in due domande aperte di teoria e due esercizi in 2-3 ore. La prova è valutata con un voto in 30esimi.

### Testi
- Halliday-Resnik-Walker, Fondamenti di Fisica vol 1 e 2 (V edizione o successive), Casa Editrice Ambrosiana

---

## Architettura degli Elaboratori e Laboratorio

**SSD**: INF/01\
**CFU**: 12
**Lingua**: Italiano  
**Docente titolare**: Fontana Federico\
**Ore**: 96

### Obiettivi
Scopo del corso è descrivere la struttura e il
funzionamento dei calcolatori nelle loro diverse
componenti, illustrando le principali tecnologie
utilizzate.
Il percorso didattico inizia con lo studio delle parti
elementari che costituiscono un computer e
considera componenti sempre più complesse fino
ad arrivare allo studio di architetture complete di
calcolatori.
Argomenti trattati sono: la progettazione di
semplici circuiti logici, le codifiche hardware
dell'informazione, la struttura del processore, il
collegamento e la comunicazione tra periferiche e
processore, il tema della memoria (cache,
centrale, di massa, virtuale), le architetture
parallele (pipelining, superscalari, sistemi
multiprocessore), la programmazione in
linguaggio assembly.
Il corso è accompagnato da una parte di
laboratorio in cui lo studente si esercita nella
progettazione di circuiti logici e nella
programmazione in linguaggio macchina.
Capacità relative alle discipline
1.1 Conoscenza e capacità di comprensione: dopo
aver superato l'esame si ritiene che lo studente
sia in grado di comprendere il funzionamento
dell'hardware e conoscere i fattori che
influenzano le prestazioni dei calcolatori.
1.2 Conoscenza e capacità di comprensione
applicate: l'attività di laboratorio permette allo
studente di impratichirsi con la progettazione a
basso livello, sia di semplici sistemi digitali, che diprogrammi scritti in linguaggio macchina, ossia
eseguibili direttamente dal calcolatore.
Capacità trasversali/soft skills
2.1 Autonomia di giudizio: lo studente acquisisce
gli strumenti per poter valutare e scegliere in
maniera ponderata l'architettura hardware da
utilizzare.
2.2 Abilità comunicative: lo studente impara
l'esatto significato dei vari termini usati per
descrivere le caratteristiche e le specifiche di un
calcolatore ed usarle in maniera appropriata.
2.3 Capacità di apprendimento: il corso mira a
fornire allo studente un quadro concettuale
sufficientemente rigoroso completo da
permettergli di affrontare con sicurezza lo studio
dettagliato delle varie componenti di un
calcolatore.

### Argomenti
- Introduzione: breve storia delle architetture degli elaboratori, concetti base, livelli d’astrazione nell'analisi di un'architettura.
- Reti logiche: porte logiche elementari, algebre booleane, circuiti combinatori d'uso frequente, progettazione circuiti sequenziali, chip di memoria.
- Rappresentazione delle informazioni: sistema di numerazione binario, conversione tra basi, rappresentazione di numeri interi e reali, rappresentazione di caratteri, codici di rilevamento errori.
- Processore: ciclo di fetch-decode-execute, data path, unità di controllo, pipeline, processori superscalari, predizione di salto, esecuzione fuori ordine, cenni su Intel Core e AMD ARM.
- Linguaggio Macchina: evoluzione dei linguaggi macchina, tipi di dati, indirizzamento, tipi d’istruzioni, formati istruzioni,
- Input/Output: I/O programmato, interruzioni, accesso diretto alla memoria, dispositivi periferici, collegamenti mediante bus, meccanismi d’arbitraggio e sincronizzazione del bus, architettura di un tipico PC, bus PCI, SCSI, USB.
- Gerarchie di Memoria: meccanismi di funzionamento della memoria cache e della memoria virtuale, paginazione e segmentazione, MMU.
- Architetture ad elaborazione parallela: tipologie di calcolatori paralleli, multiprocessori e multicomputer, Interconnessione fra processori, cache coherence.
- Programmazione assembly. Architettura ARM. Istruzioni ARM: assegnamento, salto, aritmetiche-logiche. Modalità d’indirizzamento, chiamate di funzione, direttive all'assemblatore.
- L'architettura della scheda Arduino e la sua programmazione in Assemply per applicazioni IoT,

Attività di Laboratorio
Durante il corso verranno svolte 24 ore di laboratorio, dove verrà approfondita la progettazione di circuiti digitali e la programmazione in linguaggio assembly.

### Metodi Didattici
Lezioni frontali, esercitazioni, attività di laboratorio.

### Esame
L'esame si compone di una prova scritta che prevede la risposta a una
serie di domande (tipicamente 10 o 14, a seconda del corso di studi)
ispirate agli esercizi e all'attività di laboratorio sostenuta durante il corso.
Eccezionalmente agli studenti può essere chiesto di sostenere una prova
orale supplementare oppure sostitutiva.

### Testi
- Andrew S. Tanenbaum; Todd Austin. Architettura dei calcolatori, un
approccio strutturale (edizioni recenti). Pearson.

---

## Programmazione e Laboratorio

**SSD**: INF/01\
**CFU**: 12
**Lingua**: Italiano  
**Docente titolare**: Mirolo Claudio\
**Ore**: 96

### Obiettivi
Il corso introduce i fondamenti scientifici e metodologici della programmazione e si propone di mettere lo studente in condizione di cogliere pienamente la natura di questa attività, stimolando inoltre un atteggiamento critico nei confronti degli strumenti utilizzati.
L’approccio seguito è di tipo functional-first (IEEE-CS/ACM Computing Curricula 2001); il percorso didattico si articola attorno ai principali processi di astrazione che consentono di gestire la complessità dei problemi affrontati in ambito informatico: l’astrazione procedurale, l’astrazione sui dati e l’astrazione sullo stato.
Al termine del corso lo studente dovrebbe aver acquisito le competenze di base e le capacità operative necessarie al fine di progettare, organizzare e formalizzare programmi di piccole dimensioni, sviluppati secondo i paradigmi funzionale, imperativo e object-oriented; dovrebbe inoltre essere in grado di analizzare la struttura logica di un programma al fine di verificarne la correttezza in relazione alle specifiche.
Le attività di Laboratorio consistono nel progetto, nello sviluppo e nella sperimentazione di programmi di piccole dimensioni, e hanno lo scopo di stimolare le capacità di organizzazione e lavoro autonomo da parte degli studenti.

Descrittori di Dublino
CAPACITÀ RELATIVE ALLE DISCIPLINE
Lo/la studente/ssa dovrà:
1.1. Conoscenza e capacità di comprensione
- Acquisire le basi della programmazione funzionale e imperativa;
- Acquisire i primi rudimenti della programmazione object-oriented;
- Conoscere sintassi e semantica dei principali costrutti e delle principali strutture dati nei linguaggi Scheme e Java;
- Conoscere le relazioni fra ricorsione e iterazione;
- Conoscere le relazioni fra i concetti di classe e oggetto.
1.2 Capacità di applicare conoscenza e comprensione
- Saper codificare semplici algoritmi ricorsivi e imperativi;
- Saper analizzare la logica di un semplice programma ricorsivo o imperativo per verificarne la correttezza rispetto alle specifiche e per stimarne le prestazioni;
- Saper riconoscere quando è appropriato e saper applicare tecniche di memoization e programmazione dinamica per migliorare le prestazioni di programmi ricorsivi;
- Saper realizzare una classe rispettando il protocollo specificato.
CAPACITÀ TRASVERSALI / SOFT SKILLS
Lo/la studente/ssa dovrà:
2.1 Autonomia di giudizio
- Saper analizzare i problemi al fine di identificare gli aspetti che si prestano ad essere affrontati attraverso programmi, esprimere le specifiche in maniera precisa e scegliere gli strumenti di programmazione adatti allo scopo;
- Saper applicare le proprie conoscenza per capire i processi di elaborazione dell'informazione.
2.2 Abilità comunicative.
- Essere in grado di confrontarsi con i pari al fine di progettare o migliorare la soluzione algoritmica di un problema.
2.3 Capacità di apprendimento
- Essere in grado di attuare sperimentazioni sistematiche di un programma per verificarne la correttezza e per stimarne le prestazioni;
- Essere in grado di orientarsi nell'ambito dei linguaggi di programmazione e di apprendere autonomamente nuovi linguaggi.

Vedi inoltre allegato B2 relativo ai corsi di studio:
https://www.uniud.it/it/didattica/info-didattiche/regolamento-didattico-del-corso/L-informatica/all-B2
https://www.uniud.it/it/didattica/info-didattiche/regolamento-didattico-del-corso/l-internet-things-big-data-machine-learning/all-B2

### Argomenti
Il percorso didattico muove dalla discussione di esempi e articola la propria riflessione sui principali processi di astrazione che consentono di gestire la complessità dei problemi affrontati in ambito informatico: l’astrazione procedurale, l’astrazione sui dati e l’astrazione sullo stato, mettendo in rilievo il ruolo preminente delle capacità organizzative del pensiero rispetto alle caratteristiche specifiche dei linguaggi di programmazione. Gli esempi relativi all’astrazione procedurale e sui dati sono affrontati applicando il paradigma di programmazione funzionale, per passare al paradigma imperativo e ai rudimenti di quello object-oriented nell’ultima parte del corso che tratta l’astrazione sullo stato. Le attività di Laboratorio consistono nello sviluppo e nella sperimentazione di programmi che applicano le tecniche introdotte a lezione. All’inizio di ogni sessione viene presentato un problema, quindi gli studenti progettano e realizzano la soluzione individualmente o collaborando in piccoli gruppi.

Parte I - Astrazione procedurale (linguaggio Scheme) Algoritmi basati sul calcolo di espressioni numeriche e non numeriche. Approccio funzionale: procedure come astrazione di espressioni. Costrutti di scelta binaria (if) e multipla (cond). Valori numerici, booleani, caratteri e stringhe. Procedure ricorsive. Definizioni ricorsive ben fondate. Modello di valutazione per sostituzione e riduzione. Costrutto let. Ricorsione generale e ricorsione di coda (tail recursion). Verfica della correttezza dei programmi ricorsivi attraverso dimostrazioni per induzione. Ricorsione ad albero e complessità computazionale. Procedure con argomenti e/o valori procedurali.

Parte II - Astrazione sui dati (linguaggio Java) Introduzione all’astrazione sui dati attraverso semplici strutture. Strutture dati di base: liste “funzionali” e procedure che operano sulle liste. Specifica astratta di una struttura dati e varietà delle scelte realizzative. Strutture dati dal punto di vista dell’utilizzatore (protocollo) e dal punto di vista dell’implementatore (comportamento). Esempi di astrazione sui dati.

Parte III - Astrazione sullo stato (linguaggio Java) Concetto di stato e paradigma imperativo. Principali comandi e costrutti imperativi del linguaggio Java. Array (vettori, matrici) e operazioni sugli array. Rivisitazione di strutture di dati elementari attraverso il paradigma imperativo. Tecniche di memoization e programmazione dinamica. Paradigmi funzionale e imperativo a confronto. Astrazione sullo stato: concetti di classe, oggetto; protocollo e incapsulamento dei dati; costruttori e metodi. Esempi di astrazione sullo stato. Ricorsione e iterazione: trasformazione di programmi ricorsivi in programmi iterativi utilizzando uno stack. Programmi iterativi: correttezza e terminazione. Concetti di asserzione, invariante dell’iterazione e funzione di terminazione.

### Metodi Didattici
Lezioni teoriche e attività pratiche di laboratorio.L’approccio seguito è di tipo "functional-first" (IEEE-CS/ACM Computing Curricula 2001).

### Esame
L’esame prevede due prove scritte di che si svolgono al termine dei due periodi didattici in cui è articolato il corso, una prova pratica di laboratorio e una prova orale.
Le prove sono principalmente volte a verificare le capacità dello studente di capire programmi di piccolo scala e di riuscire a impostare e organizzare soluzioni algoritmiche di semplici problemi.

### Testi
Testo di riferimento per la programmazione funzionale:
Max Hailperin, Barbara Kaiser & Karl Knight, Concrete Abstractions: An Introduction to Computer Science Using Scheme, Brooks/Cole Publishing, 1999 (ISBN: 0534952119), http://gustavus.edu/+max/concrete-abstractions-pdfs/index.htm

Testo di riferimento per la programmazione imperativa e orientata agli oggetti:
Robert Sedgewick & Kevin Wayne, Computer Science: An Interdisciplinary Approach, Addison-Wesley, 2016 (ISBN: 9780134076454)

---

## Algoritmi Strutture Dati e Laboratorio

**SSD**: INF/01\
**CFU**: 12
**Lingua**: Italiano
**Docente titolare**: Piazza Carla\
**Ore**: 108

### Obiettivi
Obiettivi Formativi Specifici.
Indice:
Fondamenti
Ruolo degli algoritmi
Progettazione di algoritmi
Correttezza degli algoritmi
Complessità computazionale

Strutture Dati di Base e relativi Algoritmi
Vettori, Heap, Liste, Pile, Code, Alberi Binari, Tabelle di Hash, e varianti.
Algoritmi per l’ordinamento, la ricerca, l’inserimento e la cancellazione in strutture dati di base
Dimostrazione della correttezza di tali algoritmi
Valutazione della complessità computazionale di tali algoritmi

Strutture Dati Avanzate, Algoritmi e Tecniche Avanzate di progettazione
Bilanciamento di alberi binari con algoritmi di ricerca/inserimento/cancellazione
B-alberi con algoritmi di ricerca/inserimento/cancellazione
Strutture Dati per insiemi disgiunti con operazioni Make, Union, Find e relative euristiche
Grafi e algoritmi di base sui grafi
Alberi minimi di copertura per grafi pesati
Cammini minimi in grafi pesati
Dimostrazione della correttezza e valutazione della complessità di tali algoritmi

CAPACITA’ RELATIVE ALLE DISCIPLINE
Lo/la studente/ssa dovrà:
1.1. Conoscenza e capacità di comprensione
Conoscere i concetti base relativi alle strutture dati statiche e dinamiche e alla progettazione di algoritmi
Conoscere un linguaggio formale per la descrizione degli algoritmi
Conoscere gli strumenti matematici per la valutazione della complessità computazionale
Conoscere le strutture dati e gli algoritmi presentati a lezione e le relative complessità spaziali e temporali
1.2 Capacità di applicare conoscenza e comprensione
Saper implementare e testare gli algoritmi visti a lezione nei linguaggi di programmazione più comuni
Saper utilizzare le strutture dati e gli algoritmi presentati nel corso per progettare nuovi algoritmi in grado di risolvere specifici problemi
Saper dimostrare la correttezza e valutare la complessità computazionale di tali algoritmi

CAPACITA’ TRASVERSALI / SOFT SKILLS
Lo/la studente/ssa dovrà:
2.1 Autonomia di giudizio
Saper valutare quali strutture dati, quali algoritmi e quali tecniche di progettazione utilizzare per fornire una soluzione efficiente ad un dato problema algoritmico
Saper scegliere tra più possibili soluzioni quella computazionalmente più efficiente
Saper combinare/estendere algoritmi esistenti per risolvere uno specifico problema
Saper dimostrare o confutare la correttezza e valutare la complessità computazionale di algoritmi da lui/lei progettati o reperiti in letteratura
Saper selezionare il linguaggio di programmazione e le librerie più adatte per l’implementazione degli algoritmi
Saper testare le implementazioni.
2.2 Abilità comunicative.
Essere in grado di motivare, le scelte effettuate in termini di strutture dati e algoritmi per la risoluzione di un dato problema.
Essere in grado di reperire le eventuali informazioni aggiuntive necessarie per la progettazione di un algoritmo efficiente.
2.3 Capacità di apprendimento
Saper reperire ed utilizzare risorse informatiche e scientifiche per l’approfondimento autonomo delle tematiche studiate a lezione
Saper affrontare lo studio di nuove problematiche di natura algoritmica
Saper individuare nuovi strumenti per lo sviluppo e l’implementazione di strutture dati e algoritmi

Si rimanda anche alle pagine:
- Laurea in Informatica "https://www.uniud.it/it/didattica/info-didattiche/regolamento-didattico-del-corso/L-informatica/all-B2" https://www.uniud.it/it/didattica/info-didattiche/regolamento-didattico-del-corso/L-informatica/all-B2
- Laurea in Internet of things, biga data, machine learning "https://www.uniud.it/it/didattica/info-didattiche/regolamento-didattico-del-corso/l-internet-things-big-data-machine-learning/all-B2" https://www.uniud.it/it/didattica/info-didattiche/regolamento-didattico-del-corso/l-internet-things-big-data-machine-learning/all-B2

### Argomenti
Il corso si propone di introdurre ai fondamenti della teoria degli algoritmi, delle strutture dati e all'analisi della complessità computazionale di programmi. Il principale obiettivo del corso è familiarizzare lo studente con le principali problematiche e tecniche relative al disegno e alla progettazione di algoritmi. Ci si propone inoltre di introdurre i metodi di base utilizzati per stabilire la complessità di programmi e i criteri utilizzati per scegliere e progettare strutture dati.

### Metodi Didattici
Il corso consta di lezioni frontali, esercitazioni con il docente e lezioni di laboratorio. Nella pagina e-learning del corso sono reperibili tutte le informazioni utili ed esercizi aggiuntivi.

### Esame
L’esame consta di una parte scritta ed una orale oltre che di una prova di laboratorio. La prova scritta è volta prevalentemente a valutare le competenze acquisite nella risoluzione algoritmica di problemi e nella formalizzazione di tali soluzioni. La prova orale è volta prevalentemente a valutare la conoscenza delle strutture dati, degli algoritmi e delle tecniche di analisi presentate durante il corso e la capacità di ragionamento.

### Testi
1. Cormen T.H., Leiserson C.E., Rivest R.L, Stein C., Introduction to Algorithms, MIT Press, Third edition, 2009.
2. Altri testi utili:
1. A. Bertossi, A. Montresor. Algoritmi e Strutture Dati, 2/ed, Città Studi Edizioni, 2010.
2. C. Demetrescu, I. Finocchi, G. F. Italiano, Algoritmi e Strutture Dati, 2/ed, McGraw-Hill, 2007.
3. P. Crescenzi, G. Gambosi, R. Grossi. Strutture di Dati e Algoritmi, Addison-Wesley Pearson, 2006.
4. Aho A.V., Hopcroft J.E., Ullman J.D., Data Structures and Algorithms, Addison-Wesley, 1983.
5. Aho A.V., Hopcroft J.E., Ullman J.D., The Design and Analysis of Computer Algorithms, Addison-Wesley, 1974.

---

## Calcolo delle Probabilità e Statistica

**SSD**: SECS-S/01\
**CFU**: 6\
**Lingua**: Italiano\
**Docente titolare**: Pace Luigi\
**Ore**: 48

### Obiettivi
Lo studente deve avere acquisito le conoscenze di base: della probabilità e probabilità condizionale (teorema di Bayes); delle variabili casuali (sapendo ben distinguere leggi discrete e leggi continue); del valore atteso, della varianza, degli ulteriori momenti, sapendo anche utilizzare la funzione generatrice dei momenti; delle principali leggi di probabilità univariate; dei modi di convergenza di successioni di variabili casuali (con i teoremi limite); delle procedure di inferenza statistica nei più semplici modelli statistici parametrici di campionamento casuale.


Lo studente deve saper usare i principali risultati del calcolo delle probabilità per risolvereproblemi su probabilità e probabilità condizionali; saper scegliere le leggi di probabilità idonee alla descrizione di un fenomeno aleatorio; saper utilizzare opportunamente distribuzioni di probabilità approssimate, anche per l'inferenza statistica.


Lo studente deve essere in grado di modellare opportunamente semplici situazioni di incertezza.


Lo studente deve essere in grado di esporre in modo efficace le motivazioni per la scelta della modellazione stocastica di semplici situazioni di incertezza e le conclusioni di una analisi statistica inferenziale.

​
Lo studente deve essere in grado di approfondire ulteriori conoscenze nell'ambito della probabilità e dell'inferenza statistica, nell'ambito di analisi di dati da basi di dati, anche in vista dei problemi di sicurezza informatica.

### Argomenti
L'insegnamento introduce i concetti fondamentali del Calcolo delle Probabilità e della Statistica, quale strumentazione di base per lo studio dei fenomeni aleatori, e fornisce le competenze necessarie per impostare e condurre le più semplici analisi statistiche. Offre, inoltre, chiavi di lettura per un approfondimento individuale delle problematiche legate alla Statistica, con particolare riferimento alle applicazioni.
I punti principali toccati sono:

1. Introduzione al Calcolo delle Probabilità e risultati di base
2. Variabili casuali, unidimensionali e multidimensionali, discrete e continue
3. Momenti e funzione generatrice dei momenti
4. Modelli probabilistici notevoli
5. Convergenza in probabilità e in distribuzione e teoremi limite
6. Introduzione all'Inferenza Statistica 

### Metodi Didattici
Lezioni frontali.

### Esame
Prova scritta composta da due parti: esercizi (sei) e quesiti (tre) sul programma del corso. Integrazione orale facoltativa per gli studenti con prova scritta sufficiente in entrambe le parti. Registrazione dell'approvazione contestuale alla prova orale, anche per chi rinuncia all'integrazione orale.


### Testi
Appunti dalle lezioni. Sono indicate anche all'inizio del corso dispense disponibili on-line.

P.Baldi, Calcolo delle probabilità e statistica (seconda edizione), McGraw-Hill, Milano, 1998.

---

## Calcolo Scientifico

**SSD**: MAT/08\
**CFU**: 6\
**Lingua**: Italiano\
**Docente titolare**: Vermiglio Rossana\
**Ore**: 48

### Obiettivi
Il Calcolo Scientifico si occupa di individuare, analizzare e implementare algoritmi per la risoluzione approssimata di problemi della matematica del continuo mediante il calcolatore.

L'insegnamento, di carattere introduttivo, vuole fornire alla studentessa/allo studente le conoscenze di base per la risoluzione numerica di alcuni dei principali problemi matematici e per lo studio delle proprietà di convergenza, stabilità e complessità dei relativi algoritmi. La risoluzione di esercizi e l'analisi critica di semplici casi di studio consentono inoltre di apprezzare l'importanza degli aspetti sia teorici che computazionali che caratterizzano il Calcolo Scientifico.

La studentessa/lo studente al termine dell'insegnamento è in grado di applicare la tecnica di approssimazione adeguata e di analizzare criticamente l'accuratezza del metodo scelto e dei risultati ottenuti.

Le competenze acquisite permettono di proseguire lo studio della disciplina in ambito più avanzato e forniscono strumenti utili per le applicazioni del Calcolo Scientifico ai problemi dell'informatica, fisica, biologia, medicina, ingegneria ed economia.

### Argomenti
-Numeri di macchina ed errori (rappresentazione dei numeri reali e operazioni di macchina, condizionamento del problema e stabilit\`a dell'algoritmo, propagazione degli errori, grafi computazionali)
- Equazioni non lineari (metodo di bisezione, di iterazione funzionale, pendenza costante, di Newton, Regula Falsi)
- Richiami di algebra lineare (norme di vettori e matrici, prodotto scalare, vettori e matrici ortogonali)
- Sistemi di equazioni lineari (studio del condizionamento, risoluzione di sistemi triangolari, metodi diretti: fattorizzazioni LU e di Cholesky, metodi iterativi)
- Sistemi lineari sovradeterminati e minimi quadrati (equazioni normali, soluzione con metodo QR e SVD). Sistemi lineari sottodeterminati. Applicazioni della SVD.
- Approssimazione di dati e funzioni mediante l'interpolazione (interpolazione polinomiale, interpolazione polinomiale a tratti e con funzioni spline, interpolazione trigonometrica e FFT)

Tutti gli argomenti includono anche la risoluzione di esercizi e l'analisi di alcuni semplice casi di studio.
- Approssimazione di dati e funzioni con il criterio dei minimi quadrati.
- Approssimazione di integrali

### Metodi Didattici
Il corso prevede 48 ore di lezione ed esercitazioni usando sia la lavagna tradizionale che le slides, a cui
si aggiungono, su indicazione del CCS in Discipline Informatiche, delle ulteriori attività didattiche di supporto volte ad aumentare la partecipazione degli studenti in classe e ad allegerire il carico di studio anticipando parte scritta dell'esame con provette intermedie.

### Esame
La prova d’esame vuole verificare l’apprendimento e la comprensione degli argomenti trattati nel corso, attraverso una prova scritta e una prova orale. Il tempo previsto per la prova scritta è di due ore, durante la quale non sarà possibile consultare testi o appunti ma si potrà usare la calcolatrice tascabile. Per la valutazione delle risposte, oltre alla correttezza dell’esposizione, si terrà conto della chiarezza e completezza dell’elaborato.

Nell'ambito della sperimentazione per quest'anno accademico, alle studentesse/agli studenti iscritti al secondo anno sono proposte quattro prove parziali durante il semestre.

### Testi
- Tutto il materiale per l'esame (dispensa, slides, esercizi svolti e temi d'esame a cura del docente ) è disponibilie su e-learning.
Testo per consultazione
- A. Quarteroni, F. Saleri “Introduzione al calcolo scientifico”. Springer Verlag 2002

---

## Logica Matematica

**SSD**: MAT/01\
**CFU**: 6\
**Lingua**: Italiano\
**Docente titolare**: Dimonte Vincenzo\
**Ore**: 48

### Obiettivi
Acquisire gli elementi di base della logica matematica, con particolare attenzione ai metodi algoritmici.
Raggiungere la capacità di tradurre affermazioni dal linguaggio naturale al linguaggio formale.
Sviluppare una buona conoscenza degli aspetti sintattici e semantici della logica proposizionale e predicativa.

### Argomenti
Basi della Logica Matematica: logica proposizionale e predicativa. Più in dettaglio:
-Logica proposizionale: sintassi, soddisfacibilità e conseguenza logica, trasformazione in forma normale congiuntiva o disgiuntiva, tableaux semantici, deduzione naturale.
-Logica predicativa: sintassi, soddisfacibilità e conseguenza logica, relazioni tra interpretazioni e logica con uguaglianza, tableaux semantici, deduzione naturale.
-Traduzione dal linguaggio naturale al linguaggio formale.

### Metodi Didattici
Lezioni frontali con esempi ed esercizi

### Esame
Prova scritta obbligatoria (forse preceduta da quiz) e orale facoltativo; nella prova scritta si valuteranno le capacità di applicare le competenze acquisite nel corso, all'orale si valuterà quanto sia approfondita la conoscenza di dette competenze; regole per gli esami e testi degli scritti passati sul sito e-learning di ateneo

### Testi
Dispense disponibili sul sito e-learning di ateneo e a http://users.dimi.uniud.it/~alberto.marcone/LMinf.html Le dispense contengono l'indicazione di ulteriore bibliografia

---

## Programmazione Orientata agli Oggetti

**SSD**: INF/01\
**CFU**: 9
**Lingua**: Italiano
**Docente titolare**: Brajnik Giorgio\
**Ore**: 72

### Obiettivi
Lo scopo del corso è di sviluppare la competenza di “pensare ad oggetti” quando si programma un sistema relativamente complesso (non una singola unità, ma migliaia di unità sviluppate insieme ad altre decine di programmatori). Al termine del corso uno studente dovrebbe:aver capito come assegnare le responsabilità a un insieme di classiaver capito come definire interfacce dei vari componentiaver capito come creare astrazioni e come specificarleInoltre, lo studente avrà sviluppato esperienza nella programmazione in Java e nell'uso di strumenti tipici della
programmazione in Java quali: eclipse, intellij, git, maven.

### Argomenti
Tipi di astrazioni: parametrizzazione, specifica procedurale, astrazione sui dati, sui tipi, sulle iterazioni.
Concetti di base di Java: package, classe, oggetti, variabili, allocazione in memoria; mutabilità; chiamate dei metodi; type checking; overloading; dispatching dei metodi; tipi di base (vettori, array, collections, mappe, stringhe); tipi parametrici.
Astrazione procedurale: la specifica, contratti, pre e post-condizioni, le asserzioni, le eccezioni: checked, unchecked; definizione di nuove eccezioni; gestire le eccezioni con reflection e masking; buone pratiche; overloading dei metodi.
Astrazione sui dati: tipi di dati astratti, la loro specifica astratta e concreta; gli invarianti.
Astrazione sull'iterazione: uso e specifica di iteratori; invarianti.
Design con Card-Responsibility-Collaboration; stato e comportamento e protocollo; single responsibility principle.
Astrazione sui tipi: classi astratte; interfacce; tipi reali e apparenti; substitution principle; uguaglianza; polimorfismo; ereditarietà. Tipi parametrici. Classi interne, classi anonime. Dependency inversion.
Programmazione funzionale in Java.
Design pattern: factory, builder, decorator, observer.

### Metodi Didattici
Lezioni frontali, con slide. Esercitazioni interattive in aula. Demo pratiche.

### Esame
L'esame sarà basato su un questionario a domande chiuse, una prova scritta e un eventuale esame orale.

### Testi
Testi di base: B Liskov e J Guttag. Program Development in Java:Abstraction, Specification and Object Oriented Design, 2001. ISBN: 0201657686. Addison-Wesley Professional.

J. Bloch. Effective Java, Addison-Wesley Professional; 3 edition (January 6, 2018), ISBN-13: 978-
0134685991.

Altri testi suggeriti a complemento:R. Martin. Clean Code: A Handbook of Agile Software Craftsmanship. ISBN-13: 978-0132350884, Prentice Hall; 1 edition (August 11, 2008).

---

## Sistemi Operativi e Laboratorio

**SSD**: INF/01\
**CFU**: 12
**Lingua**: Italiano
**Docente titolare**: Lenisa Marina\
**Ore**: 108

### Obiettivi

Capacità relative alla disciplina

Conoscenza e capacità di comprensione: lo studente acquisisce conoscenze specifiche sull'architettura, il funzionamento e sui principi di progettazione di un moderno sistema operativo. Egli inoltre impara a valutare ed a scegliere l'adozione di un sistema operativo a seconda dell'ambito di utilizzo e delle caratteristiche dell'hardware.
Conoscenza e capacità di comprensione applicate: grazie all'attività di laboratorio, lo studente acquisisce specifiche capacità di applicare a casi reali le conoscenze maturate sui sistemi operativi.



Capacità trasversali/soft skills


Autonomia di giudizio: lo studente acquisisce una capacità di valutazione critica sulle tecnologie, gli algoritmi e le soluzioni che possono influire positivamente o negativamente sulle prestazioni e sul corretto funzionamento di un sistema operativo in diversi contesti applicativi.
Abilità comunicative: lo studente impara a descrivere in modo tecnicamente corretto ed usando la terminologia appropriata un sistema operativo.
Capacità di apprendimento: lo studente impara ad essere autonomo nell'espandere le proprie conoscenze sui sistemi operativi oltre le nozioni e gli esempi appresi ed analizzati durante il corso, scoprendo e sfruttando anche le connessioni con altri corsi riguardanti l'architettura dei calcolatori, le reti ed i sistemi distribuiti.

### Argomenti
Teoria: 1. Aspetti generali 2. Processi e Thread 3. Programmazione concorrente 4. Gestione della memoria 5. Input/Output 6. Il file system
Laboratorio: il sistema Operativo UNIX: struttura, interfaccia utente, varianti (Solaris, Linux). La shell UNIX: - ruolo e varianti, - procedura di login, - organizzazione del file system, - manuale online, - la shell bash: espansione del pathname, ridirezione del I/O, pipe, job in background, il comando history, editing della linea di comando, completamento di comandi, - gli editor vi e (X)Emacs, - il comando make. Comandi principali della shell: - gestione di file, - gestione di processi, - monitoraggio della memoria, - comandi filtro: ricerca, ordinamento, editing. Shell script: - variabili, - passaggio dei parametri, - strutture di controllo, - login script. Basi di Linguaggio C. Programmazione di sistema: - controllo di processi, - file system, - comunicazione tra processi, - threads e multithreading.

### Metodi Didattici
Le lezioni di teoria sono frontali, mentre
quelle di laboratorio sono tenute in laboratorio in modo da permettere agli studenti di sperimentare direttamente e di mettere in pratica le nozioni introdotte dal docente.

### Esame
Prova scritta + prova di laboratorio (scritta) + prova orale facoltativa.

### Testi
Teoria:

Trasparenze usate in aula dal docente

A. Silberschatz, P.B. Galvin, G. Gagne, Sistemi operativi (ottava ed.). Pearson, 2009.

A. Tanenbaum, I moderni sistemi operativi (quarta ed.). Pearson (Prentice Hall), 2016.

Laboratorio:

R. Blum, C. Bresnahan. Linux Command Line and Shell Scripting Bible, 2nd Edition, Wiley, 2011.

I G. Glass, K. Ables. UNIX for Programmers and Users, Prentice Hall, 2a edizione, 1999.

I B.W. Kernighan, D.M. Ritchie. Linguaggio C, seconda edizione, 1989.

I K. Haviland, D. Gray, B. Salama. UNIX System Programming, Addison Wesley, seconda edizione, 1989.

---

## Fondamenti dell'Informatica

**SSD**: INF/01\
**CFU**: 9
**Lingua**: Italiano
**Docente titolare**: Dovier Agostino\
**Ore**: 72

### Obiettivi
Il corso affronta le basi teoriche della scienza del calcolatore.

Capacità relative alle discipline
1.1 Conoscenza e capacità di comprensione: lo studente acquisisce conoscenze logico-formali fondanti la disciplina "informatica". In particolare, le nozioni di linguaggio formale e la classificazione degli stessi secondo Chomsky, la nozione di funzione calcolabile e le sue principali caratterizzazioni e limiti, la nozione di complessità di un problema e le principali tecniche per studiarla.

1.2 Conoscenza e capacità di comprensione applicate: lo studente sarà in grado di comprendere la complessità di un linguaggio formale e dunque quale sia lo strumento software più adatto per generarlo o riconoscerlo, di comprendere se un problema sia o meno risolubile con un calcolatore e, nel primo caso, di comprendere se sia possibile risolverlo efficientemente.
Capacità trasversali/soft skills
2.1 Autonomia di giudizio: lo studente acquisisce una capacità di valutazione critica sulle specifiche di un problema che permettono di comprenderne il suo grado di calcolabilità e, nel caso, sia calcolabile, il suo grado di complessità.
2.2 Abilità comunicative: lo studente impara ad utilizzare la terminologia precisa nell’area dei linguaggi formali (automi, grammatiche), della calcolabilità (problema decidibile, semidecidibile etc) e della complessità (problema polinomiale, classe NP, etc).
2.3 Capacità di apprendimento: lo studente impara a familiarizzare con il metodo scientifico applicato in modo rigoroso alla disciplina informatica. Gran parte dei testi utilizzati sono in lingua inglese e pertanto lo studente migliora la sua capacità di comprendere informazioni ricevute in tale lingua.

### Argomenti
Il corso si divide in tre parti: linguaggi formali, calcolabilità, e complessità.

Linguaggi formali.
Linguaggi regolari. Automi a stati finiti deterministici e non-deterministici,
e loro equivalenza.
Espressioni regolari. Pumping Lemma per i linguaggi regolari e sue applicazioni.
Proprietà di chiusura e di decidibilità dei linguaggi regolari.
Linguaggi liberi dal contesto. Grammatiche libere dal contesto e alberi di derivazione.
Grammatiche ambigue. Le forme normali di Chomsky e di Greibach.
Il pumping lemma per i linguaggi liberi e le sue applicazioni.
Proprietà di chiusura e di decidibilità dei linguaggi liberi.
Grammatiche lineari destre e sinistre, grammatiche di tipo 0 e 1 e
gerarchia di Chomsky.

Calcolabilità.
Il concetto di algoritmo. Modelli di calcolo. La macchina di Turing.
Funzioni Turing-calcolabili. Enumerazione. Halting Problem e sua indecidibilita'.
Il teorema SMN. I formalismi delle funzioni primitive ricorsive e
ricorsive parziali. La funzione di Ackermann.
Equivalenza tra le funzioni ricorsive parziali e le funzioni Turing-calcolabili.
Teoremi di Rice, Rice-Shapiro e i Teoremi di ricorsione.
Applicazioni alla programmazione. Riducibilità funzionale.
Studio della relazione. Insiemi ricorsivi e completi. Insiemi creativi e produttivi.
Teorema di Myhill. Insiemi semplici: esistenza di un insieme semplice.

Complessità.
Problemi e linguaggi. Problemi decisionali e funzionali.
Classi di complessità in tempo deterministiche e non deterministiche;
classi in spazio: principali risultati. Riduzioni, completezza, ed esempi.
Teoremi di Cook. NP-completezza di alcuni problemi fondamentali mediante riduzione.

### Metodi Didattici
Il corso è fondazionale e tradizionale: lezione frontale alla lavagna alternata ad esercizi.

### Esame
Prova scritta nella quale si valutano le capacità di applicare le tecniche e la competenza appresa e prova orale in cui vengono verificate le conoscenze della materia. Il voto finale sarà una somma pesata dei voti conseguiti nei singoli esercizi della prova scritta e di un eventuale incremento in base all'esito della prova orale.

### Testi
AGOSTINO DOVIER, ROBERTO GIACOBAZZI
Fondamenti dell'Informatica: Linguaggi Formali, Calcolabilità e Complessità.
BOLLATI BORINGHIERI, 320 pagine, MARZO 2020.
ISBN 9788833933795

---

## Ingegneria del Software

**SSD**: ING-INF/05\
**CFU**: 6\
**Lingua**: Italiano\
**Docente titolare**: Riccio Vincenzo\
**Ore**: 48

### Obiettivi
L’obiettivo fondamentale del corso è l'acquisizione dei concetti, degli strumenti e delle metodologie fondamentali per l’ingegnerizzazione di sistemi software di qualità. Al termine del corso, gli studenti avranno acquisito familiarità con le nozioni di base riguardanti (I) il ciclo di vita del Software, (II) l’analisi e la specifica dei requisiti, (III) la progettazione e l'analisi di sistemi software e (IV) modelli e tecniche per garantire la qualità del software, con particolare attenzione alle tecniche di verifica e la validazione. Inoltre essi avranno appreso l'uso del linguaggio di modellazione UML. Tale linguaggio sarà impiegato per esercitazioni al calcolatore, con l'obiettivo di mettere gli studenti in condizione di risolvere problemi pratici di analisi, progettazione e sviluppo software.

Capacità relative alle discipline
1.1. Conoscenza e capacità di comprensione
Gli studenti dovranno acquisire specifiche conoscenze dei principali concetti e principi dell’Ingegneria del Software. In particolare, essi dovranno dimostrare: di conoscere i principali modelli di ciclo di vita del software; di conoscere le tecniche di analisi e specifica dei requisiti; di conoscere tecniche di analisi e di progettazione di sistemil software attraverso il linguaggio di modellazione UML; di conoscere le principali tecniche di verifica e validazione del software, con particolare attenzione ai principi alla base del testing; conoscere i principali parametri di qualità ed i principali standard del software; conoscere le tecniche agili di sviluppo del software.
1.2 Capacità di applicare conoscenza e comprensione
Gli studenti dovranno dimostrare di essere in grado di: specificare i requisiti e di saper progettare un sistema software su piccola scala attraverso il linguaggio UML; saper selezionare le metodologie e le tecniche di sviluppo più adeguate a diversi contesti e domini applicativi; saper progettare casi di test rilevanti e valutare la qualità del software.

Capacità trasversali / soft skills

2.1 Autonomia di giudizio: Saper valutare indipendentemente le caratteristiche ed i requisiti di un’applicazione informatica. Effettuare e rappresentare l’analisi e la progettazione di software che risponda a requisiti predefiniti. Saper valutare la qualità del software attraverso opportuni casi di test. Saper adattare le tecniche apprese a diversi domini applicativi.
2.2 Abilità comunicative: saper illustrare con rigore logico e terminologico gli elementi rilevanti di un progetto software, mediante le tecniche di rappresentazione ritenute più opportune e motivando le scelte effettuate.
2.3 Capacità di apprendimento: Essere in grado di apprendere le nozioni base dell’Ingegneria del Software fornite a lezione. Saper reperire ed utilizzare risorse informatiche e scientifiche per l’approfondimento autonomo delle tematiche studiate a lezione. Saper individuare nuovi strumenti per l’analisi e lo sviluppo di sistemi software di qualità.

https://www.uniud.it/it/didattica/corsi/area-scientifica/scienze-matematiche-informatiche-multimediali-fisiche/laurea/informatica/corso/regolamento-corso/all-B2

### Argomenti
* Introduzione all’ingegneria del software: Breve storia dell’ingegneria del software. Processo e prodotto. Fattori di qualità del software. Principi dell’ingegneria del software.
* Il ciclo di vita del software: Modello a cascata; modello con retroazione. Modelli evolutivi. Modello trasformazionale. Modello a ‘V’. Metodologie Agili.
* Stima dei costi. Generalità sulla stima dei costi.
* Analisi e specifica dei requisiti. Tipologie di requisiti: d’utente, di sistema e di dominio, funzionali e non funzionali. Completezza, consistenza, verificabilità e tracciabilità dei requisiti. Il documento di specifica dei requisiti (SRS). Modellazione dei casi d’uso.
* Modellazione a oggetti: Il linguaggio UML: diagrammi delle classi, di interazione, di stato, di attività, dei componenti, dei package, di deployment. Analisi e progettazione in UML. Pattern architetturali e di progettazione.
* Verifica e validazione del software: Principi base. Obiettivi e pianificazione del testing. Tecniche di testing black-box e white-box. Test di unità, di integrazione, di sistema, di accettazione, di regressione. Test strutturale, criteri di copertura. Complessità ciclomatica. Test combinatoriale.
* Metriche e modelli di qualità del software. Metriche del software. Modelli di qualità del software; lo standard ISO 9126.

### Metodi Didattici
Lezioni frontali ed esercitazioni al calcolatore. Gli argomenti delle lezioni frontali e delle esercitazioni sono esposti con l’ausilio di trasparenze dettagliate, messe a disposizione dello studente nel materiale didattico tramite il sito web ufficiale del docente.

### Esame
Esame scritto diviso in 3 parti: 1. esercizi di analisi e modellizzazione; 2. esercizi su qualità del software; 3. domande di teoria.

### Testi
* I. Sommerville, Ingegneria del Software, 10° edizione, Pearson, 2017
* M. Fowler, Uml Distilled: Guida rapida al linguaggio di modellazione standard, Pearson, 3rd Ed – 2015

---

## Interazione Uomo-Macchina

**SSD**: INF/01\
**CFU**: 6\
**Lingua**: Italiano
**Docente titolare**: Chittaro Luca\
**Ore**: 48

### Obiettivi
Scopo del corso è di introdurre i principi, le
metodologie di progettazione e le diverse scelte
implementative per la costruzione di software
che sia usabile in modo semplice, intuitivo,
produttivo, affidabile e piacevole dagli utenti a
cui è rivolto. Il raggiungimento di questo
obbiettivo richiede lo studio di tre diverse
tematiche: i fattori umani (caratteristiche
psicologiche dell'utente); la macchina (possibilità
offerte dalle periferiche di input/output
esistenti); l'interazione (analisi, progetto,
valutazione di interfacce utente). Oltre a
presentare le nozioni di base della disciplina, il
corso pone anche l'accento su alcuni sviluppi
recenti di particolare importanza, quali il
groupware, le interfacce 3D, i social network e la
comunicazione fra persone in rete. Il corso
prevede anche la partecipazione ad una reale
valutazione su utenti di un’interfaccia in modo da
consentire allo studente di veder applicate concretamente le tecniche di valutazione apprese
nelle lezioni.
Capacità relative alle discipline
1.1 Conoscenza e capacità di comprensione: gli
studenti acquisiscono conoscenze specifiche
multidisciplinari sulle caratteristiche degli utenti e
delle interfacce ad essi rivolte. Essi inoltre
imparano a valutare ed a scegliere fra varie
tecniche di interazione, a seconda degli obbiettivi
del sistema informatico a cui è destinata
l’interfaccia, del suo contesto d’uso e del suo
utente target.
1.2 Conoscenza e capacità di comprensione
applicate: grazie ad una serie di casi di studio
reali presentati a lezione ed alla partecipazione
ad una reale attività di valutazione interfaccia su
utenti, lo studente acquisisce specifiche capacità
di applicare a casi reali le conoscenze maturate
sui vari aspetti della disciplina.
Capacità trasversali/soft skills
2.1 Autonomia di giudizio: lo studente acquisisce
una capacità di valutazione critica delle diverse
caratteristiche di un’interfaccia utente e di come
esse possono influire positivamente o
negativamente sull’efficacia dell’interfaccia in
diversi contesti d’uso e per diverse categorie di
utenza.
2.2 Abilità comunicative: lo studente impara a
descrivere un’interfaccia utente in modo
tecnicamente corretto ed usando la terminologia
appropriata. Il corso inoltre dedica alcune lezioni
al tema della comunicazione interpersonale di
tipo mediato attraverso strumenti informatici
quali e-mail, videoconferenza e social network.
2.3 Capacità di apprendimento: il corso fornisce
le basi e gli strumenti che permettono allo
studente di approfondire ed affrontare
autonomamente problemi inerenti alla
progettazione e valutazione di interfacce utente.

### Argomenti
Introduzione: Obbiettivi e storia dell'Interazione Uomo-Macchina. Esempi di ricerche sulle interfacce
utente. Importanza dell'Interazione Uomo-Macchina nei diversi settori applicativi dell'Informatica.

Scelta delle periferiche per un’interfaccia. Tipologie di periferiche per l'Interazione Uomo-Macchina.
Periferiche per l'inserimento di testo. Periferiche per il puntamento e posizionamento. Body tracking.
Accelerometri. Sensori fisiologici. Periferiche per l'output visivo. Casi di Studio. Periferiche per
l'output auditivo e tattile.

Aspetti Psicologici dell'Interazione Uomo-Macchina. Il Model Human Processor. Canali sensoriali.
La struttura dell’occhio umano. Percezione visiva. Percezione del colore. Implicazioni degli aspetti
percettivi sul design di interfacce. Reperimento visivo. Design delle icone. Layout ed organizzazione
percettiva. Il presentation problem. Interfacce 3D. Percezione della profondità. Limitazioni e
aspettative nei processi percettivi Situation awareness. Aspetti estetici nelle interfacce. Percezione
uditiva. Memoria sensoriale.

Memoria a breve termine. Memoria a lungo termine. Modelli mentali. Errori umani: slip e mistake.
Linguaggio. Interfacce vocali. Sistema motorio. Legge di Fitts.

Affordance. Interaction design. Il processo di design. Acquisizione requisiti utente. Il metodo
Personas. Task analysis. Il metodo degli scenari. Tecniche di prototyping.

Guidelines e Standard per le Interfacce Utente: Definizione. Esempi di guidelines: MITRE, Apple,
Microsoft, guidelines IBM per interfacce 3D. Principi di usabilita'. Help e documentazione. Usabilità
secondo lo standard ISO 9241.

Valutazione di Usabilita'. Tipologie di valutazione. Scopo e luogo della valutazione. Osservazione
dell'utente. Valutazione between-subjects e within-subjects. Esperimenti controllati. Raccolta di
opinioni da utenti. Questionari. Il questionario QUIS. Interviste. Heuristic evaluation. Cognitive
walkthrough. Modelli predittivi: KLM. Valutazione remota. Eye-tracking.

L’esperienza dell’utente (User Experience). Soddisfazione utente. Flow. Coinvolgimento. Presenza.
Emozioni. Esempi di questionari. Valutazione basata su misurazione di parametri fisiologici.

Accessibilità. Tipi di disabilità. Tecnologie assistive. Brain-computer interface. Linee guida
accessibilità. Universal Design.

Computer-Supported Cooperative Work, Groupware. La comunicazione mediata dal calcolatore. E-
mail e sistemi di comunicazione testuale. Videoconferenza. Ambienti collaborativi virtuali. Meeting
and Decision Support Systems. Shared applications. La comunicazione faccia a faccia. La
comunicazione mediata di tipo testuale. Effetti dell’interazione e comportamenti degli utenti nella
comunicazione mediata. Social buffer. Interfacce e social network. Effetti dell’interazione e
comportamenti degli utenti nei social network.

Sostenibilità in HCI. Fattori umani nell’automazione. Information overload.

### Metodi Didattici
Il corso prevede una serie di lezioni frontali corredate da specifici esempi pratici ed applicativi. Viene anche organizzata una breve esperienza di laboratorio di Interazione Uomo-Macchina.

### Esame
L'esame di Interazione Uomo-Macchina si compone di (i) una prova pratica (da svolgere prima della prova scritta), (ii) una prova scritta.
CRITERI DI ASSEGNAZIONE DEL VOTO: https://www.uniud.it/it/didattica/corsi/area-scientifica/scienze-matematiche-informatiche-multimediali-fisiche/laurea/informatica/studiare/criteri.pdf

### Testi
L. Gamberini, L. Chittaro, F. Paternò. Human-Computer Interaction, Pearson, 2012.

---

## Linguaggi di Programmazione

**SSD**: INF/01\
**CFU**: 9
**Lingua**: Italiano
**Docente titolare**: Di Gianantonio Pietro\
**Ore**: 72

### Obiettivi
Nei primi anni del corso di laurea vengono
presentati diversi linguaggi di programmazione:
Assembly, C, Scheme, Java che usano diversi
paradigmi: imperativo, funzionale, ad oggetti.
Scopo del corso è approfondire queste
conoscenze concentrandosi sui principi
"universali" che guidano la progettazione,
realizzazione e implementazione dei moderni
linguaggi di programmazione.
Viene data una panoramica complessiva dei vari
paradigmi di programmazione, mostrando quali
siano vantaggi e svantaggi di ciascun paradigma,
e come questi vadano sfruttati nello scrivere
codice.
Per dare concretezza al corso e illustrare meglio i
concetti presentati vengono introdotti ulteriori
linguaggi di programmazione quali Haskell e
Erlang.
Vengono inoltre presentati argomenti relativi alla
descrizione del comportamento dei programmi
mediante macchine astratte, e
all'implementazione dei linguaggi attraverso i
compilatori.
Capacità relative alla disciplina
1.1 Conoscenza e capacità di comprensione: dopo
aver superato l'esame si ritiene che lo studente
conosca i principali concetti e paradigmi alla base
dei linguaggi di programmazione.
1.2 Conoscenza e capacità di comprensione
applicate: lo studente impara nuovi linguaggi di programmazione e a scrivere codice nei vari
paradigmi usando lo stile e le tecniche
appropriate.
Capacità trasversali/soft skills
2.1 Autonomia di giudizio: obiettivo del corso è
anche quello di sviluppare uno spirito critico che
permetta di saper scegliere il paradigma più
adatto a seconda del problema applicativo da
risolvere, sapendo quali costrutti di un linguaggio
usare, e a quale costo.
2.2 Abilità comunicative: lo studente impara
l'esatto significato dei termini usati nella
programmazione.
2.3 Capacità di apprendimento: le conoscenze
apprese permettono allo studente muoversi con
una certa disinvoltura tra la miriade di linguaggi
di programmazione riuscendo a inquadrare
velocemente le caratteristiche di nuovo
linguaggio, e a impararlo in breve tempo.

### Argomenti
Macchine astratte, interpretazione e compilazione. Introduzione alla struttura dei compilatori.
Descrivere un linguaggio di programmazione: sintassi, semantica, pragmatica.
Analisi lessicale. Analisi sintattica. Generatori di analizzatori, lessicali e sintattici: Lex, Alex, Yacc, Happy.
I nomi e l'ambiente.
La gestione della memoria.
Strutturare il controllo.
Astrarre sul controllo: procedure e funzioni.
Strutturare i dati: i tipi di dati nei linguaggi di programmazione.
Paradigma orientato agli oggetti
Paradigma funzionale.
Introduzione alla programmazione funzionale. Il linguaggio Haskell.
Sistemi di assegnazione di tipo, descrizione formale.
Programmazione concorrente.

### Metodi Didattici
Lezioni frontali, esercitazioni.

### Esame
L'esame si compone di una prova scritta e di una prova orale. L'esame scritto prevede lo svolgimento di una serie di esercizi e si propone di valutare la capacità di applicare le competenze acquisite. La prova orale, obbligatoria per tutti, consiste in una serie di domande sugli argomenti trattati a lezione e si propone di valutare quanto sia approfondita la conoscenza delle nozioni acquisite.

### Testi
M. Gabbrielli e S. Martini. Linguaggi di Programmazione - Principi e Paradigmi. McGraw-Hill. ISBN 88-386-6261-4
[HPF] P. Hudak, J. Peterson, J. Fasel. A gentle introduction to Haskell'98. Disponibile in rete.
[Car] Cardelli (2004). "Type systems". In Allen B. Tucker. CRC Handbook of Computer Science and Engineering(PDF) (2nd ed.). CRC Press. ISBN 158488360X.
[Al] Alex user guide. C. Dornan, I. Jones, S. Marlow Disponibile in rete.
[Ha] Happy user guide. S. Marlow, A. Gill Disponibile in rete.

---

## Reti di Calcolatori

**SSD**: INF/01\
**CFU**: 9\
**Lingua**: Italiano\
**Docente titolare**: Miculan Marino\
**Ore**: 72

### Obiettivi
Conoscere e comprendere le architetture di rete a strati (OSI e TCP/IP) e il modello client/server.
Imparare alcuni aspetti della teoria dei segnali e di propagazione del segnale.
Comprendere le basi di rilevamento degli errori, tra cui la parità, checksum e CRC.
Imparare i principi di accesso a rete condivisa, sia su supporti cablati sia wireless
Imparare i principi di interneworking, l'instradamento, e il funzionamento di IP.
Comprendere i concetti di trasferimento di dati affidabile e di come TCP implementa questi concetti.
Conoscere e saper applicare la programmazione socket e come implementare i programmi client/server.
Conoscere i principi del controllo e prevenzione della congestione e i compromessi tra correttezza ed efficienza.
Conoscere i formati chiave di rappresentazione dei dati multimediali.
Familiarizzare con i problemi di sicurezza e soluzioni a vari livelli dello stack di protocolli.

Si veda a:
https://www.uniud.it/it/didattica/corsi/area-scientifica/scienze-matematiche-informatiche-multimediali-fisiche/laurea/internet-of-things-big-data-machine-learning/corso/regolamento-corso/all-B2

### Argomenti
In questo corso vengono presentati i concetti fondamentali delle moderne reti di calcolatori in modo da fornire allo studente le conoscenze necessarie per l’analisi e la progettazione di una rete. In particolare, verranno presentate le caratteristiche generali delle reti, i modelli ISO/OSI e TCP/IP, e le problematiche affrontate dai principali protocolli ad ogni livello di questi modelli, dai segnali a livello fisico fino ai protocolli di trasporto. Per ogni livello, oltre ad una discussione generale, vengono presentate le principali soluzioni attuate in pratica. Inoltre, vengono affrontate le problematiche di sicurezza delle comunicazioni tra calcolatori; a questo scopo, verranno introdotte anche alcune nozioni di crittografia.

### Metodi Didattici
Lezioni in aula con esempi e esercitazioni, anche specifiche alle domande d'esame.

### Esame
L’esame è composto da una prova scritta e una eventuale prova orale, prevista soltanto per discriminare i casi di confine. La prova scritta consiste in esercizi e domande teoriche inerenti agli argomenti del Corso. Sul sito elearning.uniud.it è possibile reperire i testi degli esami scritti passati, con le soluzioni. La prova orale consiste in un paio di domande.

https://www.uniud.it/it/didattica/corsi/area-scientifica/scienze-matematiche-informatiche-multimediali-fisiche/laurea/informatica/studiare/criteri.pdf

### Testi
Larry L. Peterson, Bruce S. Davie, “Reti di calcolatori, 3a ed.”. Apogeo, 2012.
Lucidi illustrati a lezione e caricati nella piattaforma elearning.uniud.it

---

## Basi di Dati e Laboratorio

**SSD**: INF/01  
**CFU**: 12  
**Lingua**: Italiano\
**Docente titolare**: Montanari Angelo\
**Ore**: 108

### Obiettivi
Obiettivo fondamentale del corso è l'acquisizione dei concetti, degli strumenti e delle metodologie fondamentali nel campo delle basi di dati, con particolare attenzione ai modelli (concettuale, logico e fisico), ai linguaggi (di definizione, di aggiornamento e di interrogazione) e all'architettura dei sistemi per basi di dati. Vengono fornite le nozioni fondamentali inerenti ai linguaggi per la definizione, l'interrogazione e l'aggiornamento dei dati (algebra relazionale, calcolo relazionale, SQL). Vengono inoltre forniti elementi di progettazione concettuale (raccolta e analisi dei requisiti, costruzione di modelli Entità/Relazioni), logica (ristrutturazione di schemi concettuali, trasformazione di schemi concettuali in schemi logici, normalizzazione dei dati) e fisica (strutture di indicizzazione). Infine, viene introdotta la nozione di transazione e vengono analizzate le componenti principali di un sistema di gestione dei dati. Dopo aver superato l'esame si ritiene che lo studente sia in grado di formalizzare in un linguaggio relazionale operazioni di definizione e manipolazione dei dati espresse in linguaggio naturale e di progettare semplici basi di dati a livello concettuale (costruzione di schemi Entità/Relazioni a partire da insiemi di requisiti espressi in linguaggio naturale), logico (trasformazione di schemi Entità/Relazioni in schemi relazionali, formalizzazione della semantica intesa delle relazioni tramite dipendenze funzionali, normalizzazione di schemi relazionali) e fisico (definizione degli opportuni indici).


CAPACITÀ RELATIVE ALLE DISCIPLINE


1.1. Conoscenza e capacità di comprensione




Concetto di “modello dei dati”.

Modelli per la progettazione concettuale di una base di dati.

Il modello relazionale.

Linguaggi formali per la definizione e la manipolazione dei dati: algebra relazionale e calcolo relazionale.

Elementi architetturali di un sistema di gestione dei dati.

Politiche e meccanismi per la gestione concorrente delle transazioni.

Algoritmi e strutture dati per l’indicizzazione efficiente dei dati.



1.2. Conoscenza e capacità di comprensione applicate




Elementi di progettazione concettuale: analisi e raccolta dei requisiti, diagrammi Entità/Relazione.

Progettazione logica e fisica di una base di dati.

Il linguaggio SQL.

Procedure memorizzate, funzioni definite dall’utente e trigger.

Casi di studio: i sistemi di gestione dei dati PostgreSQL e MySQL.





CAPACITÀ TRASVERSALI / SOFT SKILLS


2.1. Autonomia di giudizio




Analizzare e formalizzare i requisiti fondamentali di un sistema informativo.

Confrontare soluzioni diverse di un problema di gestione dei dati.

Formulare in modo corretto interrogazioni complesse.

Valutare l’opportunità o meno di usare strutture d’indicizzazione per l’ottimizzazione delle interrogazioni.



2.2. Abilità comunicative




Interagire con i soggetti direttamente o indirettamente coinvolti in un progetto di gestione dei dati.

Motivare le scelte poste in atto in tutte le fasi della progettazione di un sistema informativo.



2.3. Capacità di apprendimento




Apprendere in modo autonomo il funzionamento di ulteriori software di gestione di gestione dei dati.

Approfondire ulteriori tematiche inerenti alle basi dei dati, quali, ad esempio, le basi di dati XML, i data warehouse, la sicurezza e protezione dei dati.

Affrontare le problematiche di gestione dei dati in applicazioni specifiche, come ad esempio, le basi di dati biologici o spazio-temporali.

### Argomenti
Concetti di base. Ruolo e funzionalità di una base di dati; astrazioni sui dati; modelli concettuali, logici e fisici; istanze e schemi; indipendenza logica e fisica; linguaggi per definizione e manipolazione dei dati; DBMS; amministratore e utenti di una base di dati; dizionario dei dati; architettura di una base di dati.
Modelli Entità/Relazioni (ER) e relazionale. Metodologie, tecniche e modelli per il progetto di una base di dati; costrutti di base del modello ER: tipi e istanze di entità e relazioni, attributi e chiavi (identificatori interni ed esterni, entità deboli), dominio di un attributo e utilizzo dei NULL, vincoli di partecipazione e rapporti di cardinalità, relazioni ricorsive e ruoli, relazioni di grado >= 2, diagrammi ER; documentazione di schemi ER: tecniche di documentazione, regole di gestione; costrutti avanzati: specializzazioni e categorie. Modellazione dei dati in UML (cenni). Modello relazionale: nozioni di base, relazioni, vincoli intra- e inter-relazionali, schemi e istanze, operazioni di aggiornamento delle relazioni, politiche di reazione alle violazioni dei vincoli.
Progettazione delle basi di dati. Progettazione concettuale: raccolta e analisi dei requisiti, criteri generali di rappresentazione, strategie di progetto, qualità di uno schema concettuale, strumenti. Progettazione logica: analisi delle prestazioni su schemi ER, ristrutturazione di schemi ER (analisi delle ridondanze, eliminazione delle gerarchie, partizionamento/accorpamento di entità e/o relazioni, scelta delle chiavi primarie), traduzione di schemi ER in schemi relazionali; teoria della progettazione delle basi di dati relazionali: dipendenze funzionali, scomposizione di relazioni (lossless-join e conservazione delle dipendenze), forme normali.
Algebra relazionale, calcolo relazionale e SQL. Algebra relazionale: operazioni di base, derivate e addizionali, interrogazioni, ottimizzazione algebrica, limiti dell'algebra relazionale; calcolo relazionale: nozioni di base, calcoli relazionali su domini e su tuple con dichiarazioni di range, confronto tra i 2 calcoli, legame tra calcolo relazionale e algebra relazionale. SQL: definizione dei dati; interrogazioni; istruzioni di aggiornamento; altre definizioni dei dati (vincoli di integrità generici, viste, specifica di vincoli di addizionali sotto forma di asserzioni); il DBMS PostgreSQL; cenni a SQL e linguaggi di programmazione (trigger, funzioni e procedure).
Organizzazione fisica dei dati. Memorizzazione dei record ed organizzazione dei file primari: introduzione, gestione della memoria secondaria, memorizzazione di file di record su disco, operazioni sui file, file di record non ordinati e ordinati, tecniche di hashing, altre organizzazioni dei file primari, uso della tecnologia RAID per parallelizzare l’accesso a disco. Strutture di indicizzazione dei file: indici ordinati di singolo livello, multilivello statici, multilivello dinamici (B-alberi e B+-alberi), altri tipi di indice (cenni).
Tecnologia delle basi di dati centralizzate. Transazioni: introduzione, proprietà, scheduling e recupero delle transazioni, tecniche di serializzazione, supporto alle transazioni in SQL. Gestore del buffer: architettura, primitive. politiche di gestione, gestore del buffer e file system. Controllo della concorrenza: problematiche, architettura, anomalie delle transazioni concorrenti, tecniche basate su viste, conflitti, locking a due fasi (2PL e 2PL stretto) e timestamp, tecniche multiversione, granularità dei dati. Controllo dell’affidabilità: concetti di base, architettura, memoria stabile, file di log, gestione delle transazioni, gestione dei guasti. Elaborazione e ottimizzazione delle interrogazioni: i cataloghi di sistema; ottimizzazione delle interrogazioni (rappresentazione interna, profili, ottimizzazione basata sui costi); progettazione fisica di una base di dati.

### Metodi Didattici
Il corso si articola in un insieme di lezioni e di esercitazioni, entrambe svolte in classe, più un'attività di laboratorio, che consiste nella progettazione, nello sviluppo, nell'implementazione e nell'analisi di una base di dati. L'attività di laboratorio e le esercitazioni hanno l'obiettivo di mostrare allo studente come affrontare e risolvere problemi di (i) progettazione e sviluppo di una base di dati, (ii) sintesi di operazioni di definizione, interrogazione e aggiornamento di una base di dati, (iii) definizione di indici e (iv) gestione delle transazioni. In particolare, l'attività di laboratorio vuole consentire agli studenti di sperimentare sul campo le nozioni via via apprese durante il corso.

### Esame
L'esame prevede un'estesa parte scritta (obbligatoria), che copre tutti i contenuti del corso, una parte orale (che può essere richiesta dal docente o dallo studente), che di norma inizia con una discussione della prova scritta, in particolare delle eventuali criticità di alcune delle soluzioni proposte, e si estende a tutti i contenuti del corso, e un progetto di laboratorio.

### Testi
- Appunti delle lezioni.

- Slide e dispense sul sito del materiale didattico e sul sito del docente.

- Uno tra i seguenti due testi:
  - R. Elmasri, S. Navathe, Fundamentals of Database Systems (7th Edition), Pearson International Education / Addison Wesley, 2016.
  - P. Atzeni, S. Ceri, P. Fraternali, S. Paraboschi, R. Torlone, Basi di Dati (quinta edizione), McGraw-Hill, 2018.

---

## Strumenti Informatici per la Matematica

**SSD**: MAT/04\
**CFU**: 2\
**Lingua**: Italiano
**Docente titolare**: Panti Giovanni\
**Ore**: 16

### Obiettivi
- conoscere la sintassi di base del LaTeX, i dettami principali dell'ortografia tipografica, la struttura tipografica delle formule matematiche.
- Saper riconoscere le più comuni deviazioni dallo standard tipografico.
- conoscere la sintassi di base del LaTeX,
- Saper riconoscere le più comuni deviazioni dallo standard tipografico.
- Saper interpretare i più comuni messaggi di errore e fare gli opportuni cambiamenti.
- Saper scrivere un documento LaTeX di alcune pagine che compili correttamente, con ortografia tipografica corretta sia nel testo che nelle formule matematiche, e che rispetti la formattazione standard.
https://www.uniud.it/it/didattica/info-didattiche/regolamento-didattico-del-corso/L-matematica/all-B2

### Argomenti
La sintassi di base del LaTeX, i dettami principali dell'ortografia tipografica, la struttura tipografica delle formule matematiche.

### Metodi Didattici
Lezioni frontali ed esercitazioni.

### Esame
Presentazione di progetti scritti in LaTeX.

### Testi
Dispense del docente.

---

## Tirocinio

**SSD**: -
**CFU**: 9
**Lingua**: Italiano
**Docente titolare**: Bozzo Enrico\
**Ore**: 225

### Dettagli

Mi sono occupato di ricerca sulla Randomized Numerical Linear Algebra e studio, analisi, testing e modifica di algoritmi randomizzati esistenti per il calcolo della SVD. Il tutto è confluito nella stesura della [tesi di laurea triennale](#prova-finale).

---

## Prova Finale

**SSD**: -  
**CFU**: 3  
**Lingua**: Italiano  
**Relatore**: Bozzo Enrico  
**Correlatrice**: Vermiglio Rossana  

### Titolo  
*Un algoritmo per il calcolo randomizzato della SVD*  

### Dettagli  
La tesi di laurea triennale ha investigato la **Randomized Numerical Linear Algebra** (RNLA), ambito di ricerca che ottimizza algoritmi classici di algebra lineare attraverso tecniche probabilistiche.  

#### Focus principale  
- **Problema**: Calcolo della SVD (*Singular Value Decomposition*) per matrici $m \times n$.  
- **Approccio classico**:  
  - Complessità computazionale: $\mathcal{O}(mn \min(m,n))$  
  - Limitazioni: Costoso per matrici large-scale.  

- **Soluzione RNLA**:  
  - Pre-processing della matrice di input con **proiezioni casuali**  
  - Riduzione complessità a $\mathcal{O}(mnt)$ con $t \ll \min(m,n)$  
  - Parametro $t$ tipicamente in $\mathcal{O}(\sqrt{\min(m,n)})$  

#### Attività svolte  
1. Studio e analisi di algoritmi randomizzati esistenti  
2. Testing sperimentale su benchmark  
3. Ottimizzazioni di implementazioni  
4. Validazione teorico-pratica del trade-off precisione/velocità  

### [Link Tesi](https://algowiki.dev/thesis.pdf)
